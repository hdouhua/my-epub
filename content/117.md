##  谁教你拖这死尸来

人只知此身是我，因有形相可见，哪知此身有生有灭，而不知能运用此身者乃真我也。古德云：“谁教你拖这死尸来？”灵利人只此一句便悟去，又何须五年十年。总是开示者不得亲切，而悟入者不得其门，大家乱混一场散去。

每日从早至夕日用往来，或动或静，或喜或怒，总是此一我为之。此我即佛也。为什么只攀缘外物，而忘其为我，终日终年为声色所困？世尊教人开佛知见，今既知得此我，而时时开佛之知，开佛之见，则端然一佛，何乐如之。

当今之世，教人入道，且不必倡导一切经教并一切善知识语句，当直指出此我，乃法王，乃大总持，使学者信了。然后将经教语句作证据，不过明此我而已，管保他一闻千悟，哪里费许多烦絮？今诸方自家不曾悟，遇人便将一无理路公案劈面摔来，要人仰看他是狮子儿，不可思议，真令人羞煞。学人迷闷而去，和尚亦胡混归方丈，彼此都不知为些什么，竟是光天化日之下，一伙梦汉胡闹而已。
