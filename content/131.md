##  此我能超能堕

要知这我有百千万亿之我，有佛我、菩萨我、缘觉声闻我、天我、人我、阿修罗我、禽兽我、饿鬼我、地狱我，以至目前有知有觉微细之虫皆有我。试问诸君是哪一个我？此事惟有自家知、自家信、自家承认。果能时时度己度人，或先度人而后度己，先度己而后度人，此则佛我、菩萨我也。只知度己而不发度人之心，一己之我能知，大公之我则不知也，此则声闻缘觉求出苦之我也。行十善而生天，只知十善而不知有我，所谓善我而迷此我者也。善恶相杂，则为人我。纯恶而极，则三途之我也。孰能离我？盖我而佛、我而菩萨、我而缘觉声闻、我而天、我而人、我而三途者也。虽悟有浅深大小，自声闻以上皆属悟，自天以下皆属迷，谓之四圣六凡十法界。然皆入此法界，皆属堕义。惟此我能入十法界之中，而超乎十法界之外，能出能入，能超能堕。大矣哉，此我也。妙矣哉，此我也。

此我能超能堕要相应，能超能堕才完全。此我本分相应之法，只要无事去。要能持此无事之法，久久自然成就。未成就时无事，成就后亦无事。终日度生说法亦无事。出生入死亦无事，东邻为牛、西邻为马亦无事。说法说到如今，令人惊骇，原来只要信得此我无事去，便能通达无碍。
