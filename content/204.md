##  此我明明白白

斯理惟当下明明白白，此我明明白白，自朝至夕明明白白，应酬往来明明白白，拱揖问答明明白白，自少至老明明白白，一口气不来明明白白，作恶而堕地狱明明白白，作善而生天堂明明白白，修道成佛明明白白，杂业投生明明白白。有一种愚人，谓身后渺茫。如果渺茫，则为恶受用落得便宜，何苦为善修道而付之渺茫？哪知道明明堕地狱，明明受苦之时，才自悔自恨，亦无及矣。所以拈花吃茶，教你明明会此拈花，明明会此吃茶，明明会此当下，明明会此真实之我，无一丝毫渺茫，明明至于成佛。若将此明明之我，求之于深隐之地，岂不大误？
