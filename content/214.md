##  此我当下便见

此我直指当下便见，不用参，不必在诸公案语句上胡求。一经语句上参，便十年二十年耽误去，为语句难明而发退心者，同恒河沙数。如《指月录》，亦有功于人，而耽误人处十有七八。余今为学者检亲切而便于悟入者，一参便知，非是图捷径，理本如是。

公案有两义，曰理，曰事。悟其理而不悟其事，则遇境有碍，于事上亦有所见，而理上未安，则根本不立，是故要理事双融。如出定公案如何参得？我见参此者，来千人千人退去，来万人万人退去。即五云逢翠岩真、洪觉范、大愚、云庵至妙喜诸君子，不过悟其理而已。彼女子以何因入定？文殊何以不能出？罔明同一鸣指，何以能出？世尊何以能知文殊不能出，惟罔明能出？罔明何以知世尊之意，而即来应命？都能知否？融否？此乃有理路、有因、有由，在四人见地所历之事，有许多分别，惟世尊一一皆知，如何参得？若依此无下手处得见本来，又何必参此头绪繁多之事？近今竟有许多人会此公案者，较文殊高出一头，真是良心丧尽。至于诸君子之偈，皆是于理上融，事上总未见得，如何了得这件公案？若了得，则皆能出女子之定，岂不惭愧？参公案，要亲切相近此我的语句，则一参便入。不用许多絮叨，如即心即佛、念佛的是谁、如何是本来面目、清谈对面者是、不离问处等等言句最易入。不然则如秦时辘轹钻、一二三四五、非梁陈等，去与他一个没头没脑、没去路、无理路、用不得思量、闷住他，不怕他不自寻活路。诸家语句，不过要明此我。如何《指月录》教人参出定公案？今之言能悟此者，问其理则不知根本，问其事则莫知所措，而竟曰悟矣。不能不令人回痛哭而大笑之。余于此则公案，在权书内论颇详悉，惟智者谅之。
