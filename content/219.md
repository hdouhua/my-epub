##  参语句贵在当下超入如来境地

经题“癸－去下面天字”字，问曰：“以字不成，八字不就，是何字？”曰：“你这一问，直逼得老汉证无余涅槃。不但我不识此字，即十方如来亦不识此字，西方二十八祖、此方六祖亦不识此字。即此不识处，打一返照，迥迥然是谁不识此字，不愁你不悟。此是第一入道之法，最直截，最简易，凡语句无理路，使学者易于悟入，何以故？若语句有理路，令人精研，精之又精，研之又研，即精研到圣人地位，不过落在圣坑。若想识此字，则未梦见在。要知语句无理路，乃理之至者。令人一见，将你精研之心叱之千里之外，使你当下无处用心，便去不得。要知因无理路可寻，则不能前去，又要会，又罢不得。在此去不得罢不得之时，不隔一线，即超如来之地。只在一提语句，刹那际便是去不得悟入之时。何须多日，说五年十年，真不堪入耳。当领会你这一问，直逼得我证无余涅槃之答，则当下即入。”

参语句，最妙在去不得，更妙在罢不得。自有生以来，此我起心起意起识，无时无刻不去攀缘物境，竟将此我纠成了一团妄想。其本来无相之实相，埋没不堪。若渐渐销磨他，甚是费力。古德想出参语句之法，直要人当下即超入如来之地。更妙在语句并无理路可思、理路可议，刹那间即将你有生来多少妄想一截即断，使你心意识去不得，不怕你不生疑。然这去不得之时，正是此我本来面目显露之时，与十方如来觌面之时，实相无相之时。若能一眼瞥见，岂不庆快生平？无奈其到此而不能开悟。其不能开悟者，乃不能就贴近一想，此我便是，还隐隐的想必有一玄奇高妙之境。所以虽去不得，却不能悟，然而疑矣，然而不能不疑矣，疑固不悟。然而妙在此疑，此疑只隔一纸，这疑即是你出头的要路，即是你脱生死轮回的妙法，即是你证道与诸佛相见的密因。百千万劫容易不得到这里，百千万参学之士容易不得到这里，万万不可罢手。若一罢此疑，则与此道永无消息矣。盖罢不得者，乃罢不得此去不得之时，乃千古一逢之时也。夫以千古一逢之时，而竟罢之，则成何等人也。
