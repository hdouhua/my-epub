##  吾有一躯佛　世人皆不识

布袋又曰：“吾有一躯佛，世人皆不识。不塑亦不装，不雕亦不刻。无一滴灰泥，无一点彩色。人画画不成，贼偷偷不得。体相本自然，清净非拂拭。虽然是一躯，分身千百亿。”这不是发明此我，还是什么？还要去参唐宋诸公言句么？我见此即了然无疑。人有以唐宋言句难我者，不消一唾，直碎如微尘。

如来禅反覆开示，授法教人修持，往往五年十年，瞬息过去。祖师禅以一两句话头教人自参自悟，往往三年五年十年不得消息。然此两宗内悟固有人，因岁月耽延逃去者不啻千万。今湛愚老人开示诸君，不是如来禅，并不是祖师禅，只要一时辰内亲切指引，于刹那际教你悟去。只要密密保任，诸恶莫作，众善奉行，管保成佛。
