##  道在日用

马祖令人送书与径山道钦禅师。启书，惟一圆相，师于圆相中著一点封面。你看他两公卖弄此我。圆相，此我也，一点，此我也，能悟此则凡类此者不过如是，然皆从拈花一脉传来。鸟窠禅师吹布毛示弟子会通，通遂领玄旨。吾人朝起穿衣洗面、食饮应酬，何以不领玄旨？一切日用，顺我则喜，喜则亲爱其人。逆我则怒，怒则打骂其人。何以不领玄旨？从朝至暮，神气困乏，都归宴息，何以不领玄旨？而独羡会通于吹布毛遂领玄旨。吾人每谈及玄字，则兴思高远幽深，不可思议。哪知道当前目所见、耳所闻、口所言、手所执、足所奔，无不是此玄之妙旨？天下至玄之理，还有玄于此我者乎？过于求玄者，不知此我，而求之于恍惚杳冥，如仙家之说。佛门小乘之徒，殊不知彼恍惚杳冥，乃玄之静境。日用应酬，乃玄之动境。惟此我乃真玄而不留滞于境，是所谓玄旨也。玄旨即在当前。鸟窠以吹布毛示之，真古佛也，的的是拈花一脉。

吾人自无始以来至于而今，都裹在这玄堆里，都不知道，而去千里万里寻师访友，要领此玄旨。会通于吹布毛便能领会，真可谓狮子儿。常想会通领此后，于行住坐卧、一动一静、一俯一仰、开眼合眼、纵横自在，无不是此玄旨。久之则玄之又玄，不可思议，具三身，发四智，通八万四千陀罗尼，都在此吹毛上具足，都在此吹毛上渐通。

吾人论道，论穿衣吃饭，便视为平常，论吹毛则骇异，论玄旨更骇异，论此我便平常。我不知穿衣吃饭与吹毛为同为异？我不知此我与玄旨为同为异？自四十年前，我一悟此我，即知此我乃天下之至玄也。自四十年来，玩味此我之玄，未尽其万分之一，足可以空前绝后，而况再至将来。可怜生人将此我看轻，孰知其为至玄之旨？此玄旨，上同十方如来一心，下同十方众生一体。无时无刻不是此我，无时无刻不是此玄。盖惟玄乃我，惟我乃玄，玄而非我，玄非其玄，我而非玄，我非其我。彼老氏之玄，乃以我求玄，岂吾道之玄？老氏之我，乃以玄神我，岂吾道之我？彼家论玄，求于杳冥。佛家论玄，见之日用。吾人要知此我，才可以会吹毛之旨。

