##  一味禅

大愚欲学五味禅，归宗云：“我这里只一味禅。”大愚问如何是一味禅？宗便打。愚大悟曰：“我会也。”宗曰：“道道。”愚拟开口，宗又打。此两打，前打犹轻，后打深。前打者，打其问，后打者，打其拟。若能不问不拟，则一味禅显然矣。客曰：“归宗以一味禅三字明斯理，老人以此我两字明斯理，还是哪个较些子？”余笑曰：“愚后到黄檗举前话，檗曰马大师出八十四人善知识，问著个个疴漉漉地，只有归宗较些子。今汝以归宗比我，还是我更较些子。”

他日客来曰：“前日老人所说较些子，诸方大骂，说老人何得妄言过于归宗？”余大笑曰：“但凡论道言语少极好，少至于无更好，归宗以三字，我以二字，难道不好于归宗么？”客亦大笑而去。

他日客又来曰：“诸方更大骂，骂老人说我字犯忌讳，如何以字多字少戏弄诸方？”曰：“犯忌讳，不知犯哪一个的忌讳？再思量不出。如果犯了至尊至贵的忌讳，应该有罪。天下至尊至贵者莫如道。世尊便是头一名犯忌讳之人，出世便曰：‘天上天下，惟我独尊。’临济公便是第二名犯忌讳之人，开口便曰：‘只要知道这说法的人听法的人，便与诸佛不别。’其余犯忌讳者甚多，惟曹洞不许人道者，乃是他建立此法，同开口即打一样，把人逼到煞根没走处，不怕他不悟。无奈这伙梦汉，遂相传有犯忌讳之说，真可哀悯。若责我以字多字少戏弄诸方，则余之过也。”

一味禅，较诸家言句亲切有味，斯理略掺和一点杂味，则为染污，何况五味？所以大愚一闻便悟。若以此我较之，则更亲切有味，珍重珍重。
