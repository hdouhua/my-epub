##  一回放草去　蓦鼻拽将回

人能悟得此我，则无用心处，无下手处。人用工夫到无用心处、无下手处，则此我现前。到此我现前时，若再思量用心下手则不是。客曰：“如何保任此我？”曰：“马祖问石巩云：‘作什么？’巩云：‘牧牛。’祖曰：‘作么生牧？’巩曰：‘一回入草去蓦鼻拽将回。’祖曰：‘子真能牧牛。’若能如此保任，则发生一切三昧殊胜，不可思议。”
