##  皮肤脱落尽　惟有一真实

客曰：“药山参马祖云：‘某甲在石头和尚处，如蚊子上铁牛。’祖曰：‘汝既如是，善自护持。’何以便许药山是了？”曰：“你不能会蚊子上铁牛意旨，所以疑马祖之许。此一句较直指略次些，然乃药山之真悟处。蚊子上铁牛，盖无下口处。参学到无下口处，乃去不得了，人到去不得，便张皇罔措。哪知道乃好消息已至，此际有善知识一点就破。若不能遇人，只回光一照，这无下口处去不得的是谁？岂不大悟？药山既到此地，马祖安得不许？”后三年，祖问曰：“子近日见处作么生？”药山曰：“皮肤脱落尽，惟有一真实。”此药山护持此我绵密，故三年之速而就如此。药山一日在石上坐次，石头问曰：“汝在这里作么？”山曰：“一物不为。”头曰：“恁么即闲坐也。”山曰：：“若闲坐即为也。”头曰：“汝道不为，不为个什么？”山曰：“千圣亦不识。”头以偈赞曰：“从来共住不知名，任运相将只么行。自古上贤犹不识，造次凡流岂可明。”你看他古德，一问一答一偈如此明白。我无形无相无声无臭，如何能令人识？乃曰从来共住而不知其中，任运相将而随其只么行，如此明说，而还有疑，真可谓愚矣。
