##  高高山顶立　深深海底行

客曰：“高高山项立，深深海底行，请老人开示。”曰：“高高山项立，乃不为一切物盖覆，不入阴界，无丝毫念寻求外法，则此我高而无上矣，《楞严》大佛顶是也。深深海底行，乃保护此我工夫绵绵无间，不杂用心，则此我打成一片矣，《楞严》密因修证是也。”

丹霞烧木佛，院主须眉落。不过院主只识木佛，不识肉身佛，老婆见识，无丈夫气，所以坠落须眉。何必劳诸君絮絮叨叨，引起后人多少拟议，只要会得他烧取舍利一语即得。客曰：“舍利何物也。”曰：“我也，即《心经》所云舍利子也。人只以为古德示寂烧化之舍利，而不知出于我。舍利乃古德悟此我后，久之才有舍利。若不知有我，安得有舍利？盖木佛无我，既是无我之木佛，自然无舍利，即烧千百万何妨。”

丹霞云：“阿你浑家，切须保护，一灵之物，不是你造作名邈得，更说甚荐与不荐？”吾往日见石头，亦只教切须自保护，此事不是你谈话得，阿你浑家，各有一坐具地，更疑什么？
