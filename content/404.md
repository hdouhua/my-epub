##  放不下　担取去

严阳尊者参赵州，问：“一物不将来时如何？”州曰：“放下著。”尊者曰：“既是一物不将来，放下个什么？”州曰：“放不下，担取去。”尊者于言下大悟。客曰：“他大悟些什么？”曰：“一切皆可放下，惟此我你放他何处去？所以教他担取去，乃直指也。尊者能担取，所以为大悟。若别有所悟，非悟此我，皆不是悟。惟悟此我，才可谓之大悟。”

僧问尊者：“如何是佛？”尊者曰：“土块。”又问：“如何是法？”尊者曰：“地动也。”又问：“如何是僧？”尊者曰：“吃粥吃饭。”又问：“如何是新兴水？”尊者曰：“面前江里。”大慧杲云：“似这般法门，恰似儿戏。然入得这般法门，方安乐得人。”如真净和尚，拈提古今，不在雪窦之下，而末流传习，却成恶口小家。惟大慧能入此法门，所以才说得出安乐两字。若不能悟此，焉能安乐？学者当细心参取，如其不然，则一生受困，不能圆通。学者当参何处不是佛？何处不是法?何处不是僧?所以说至道无难,惟嫌拣择。若拣择，则大不安乐矣。”后人不识斯理，惟习土块、地动等语，却成恶口，入地狱，如箭射。
