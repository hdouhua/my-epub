##  六道神光

客曰：“济公云：‘山僧见处与释迦不别，每日多般用处，欠少什么？六道神光，未曾间歇。若能如是见得，即是一生无事人。’何谓六道神光？”曰：“此我作用，从眼耳鼻舌身意出而应酬诸事，皆是此我神光作用，随处作主，立处皆真。若神光不到之处，其事皆不得成就。可见成就天地万物，皆此神光作主。三途地狱，亦神光所成就。三十二相，亦神光所成就。吾人能知此神光在我并无欠少，与诸佛相同，与众生相同，则成佛在我掌握之中。”
