##  骂佛祖　度众生

问曰：“临济公骂诸方已甚，德公更甚，何也？”曰：“两公如此毒骂，而诸方若似不知。虽然假作不知，而警醒者亦有人。济公骂诸方不长进，德公骂诸方顽钝无耻，比作淫女人，以为已甚。哪知道两公之骂至于已甚者，乃其婆心更已甚也，使两公生于而今，惟有痛哭而已矣。”

问曰；“骂诸方固是婆心，骂诸佛祖且至于要杀，何也？”曰：“两公骂佛，而济公竟至于遇佛杀佛，此是古今来人所未言，人所未闻者。总是因你只信外边他佛他祖，不肯自信这听法的人乃真佛真祖。遂起此杀念，将一切众生所归依外边他佛他祖都杀尽，而教其都认得自家是佛，才能超出生死苦海。盖为这些佛祖名相系住吾人心念，安得不骂而且杀？正是救汝婆心到至极处，正是为佛祖吐气到至极处。只要你自家显出这巍巍堂堂之我，不要依靠佛祖，才是究竟。所以两公之骂诸方是救诸方，骂佛祖是救度吾人。而吾人若漠不相关，真可谓顽钝无耻，未可救已。德公有疾，僧问：“还有不病者也无？”山曰：“有。”僧曰：“如何是不病者？”山曰：“阿耶阿耶。”此乃德公临示寂时直指出这阿耶之人，乃从来无病者，即听法之人也。千古相传，祖祖相授，不过明此人而已矣，他何问焉？思之思之，勿自惑也。
