##  一裘才挂体　万法悉皆如

纸衣道者来参曹山，山曰：“如何是纸衣下事？”者曰：“一裘才挂体，万法悉皆如。”山曰：“如何是纸衣下用？”者近前应诺，便立脱去。山曰：“汝只解与么去，何不解恁么来？”者忽开眼问曰：“一灵真性不假胞胎时如何？”山曰：“未是妙。”者曰：“如何是妙？”山曰：“不借借。”者珍重便化。问曰：“如何是不借借？”曰：“不借借三字妙到极处。吾人自无始以来，总在这借上堕落，到而今不能出头。自从借这胞胎为身，便入苦海，又向此身外借一切以养此身，此众生因借而堕，不可问矣。即有看破世情而放下者，又借一切佛法修行，障碍这一灵真性。所谓我者，不能仍如旧时之人，总在这一借字，要有依靠，便埋没此我，便是堕落。故教他离却此身，不可起一念有借于依靠之心，则自然妙矣。”问曰：“吾人今有此身，仗他得有如此明白，若离却，岂不昏去？所以怕死者，乃此故也。”余笑曰：“惑至于汝，可谓极矣。吾人此我本来具足无量不可思议光明，不是因修而得。只因梦缘四大，堕在此身之中。可怜众生仅仅得此日用应酬光明乃万分中之一分，若离却此身则障碍全无，与诸佛相等。回视在此身中之光明，犹如瓦砾。怎么不乐乎身后，而反愁于生前？”问曰：“死后自然昏惑，不知所往，哪能如生前在此日月光天之下？”曰：“彼昏惑而在黄泉，乃生前所造之恶业，盖覆本性之光明而自障自碍，不是因死而得之者。你若生前所造善业，死后便大不相同。即以生天上之人论，其自身光明已胜人间百千万倍者，投身于佛法之中，则高出于天人又百千万倍。若能还我本来人，总不借于善业佛法，即佛祖亲来摩顶受记说法，我总不借不借，不要不要，此人即可以为佛祖之师。所以惟有此我，便是大佛顶，便是无上正等正觉菩提，无上之光明。若借丝毫便是障碍。所以曹山示颂曰：‘觉性圆明无相身，莫将知见妄疏亲。念异便于玄体昧，心差不与道为邻。情分万法沉前境，识鉴多端丧本真。如是句中全晓会，了然无事昔时人。’”问曰：“如何是打成一片？”曰：“此问乃吾人之最要真切问也。六祖曰：‘我法门以无念为宗。’无者无一切相，念者念真如。真如者，我也。但起念不可著于一切相，惟念此我，则念念不忘此我，久之念与此我自然打成一片，所谓相应是也。诸佛一路涅槃门，即是此义，乃成佛至简至易之密因。若舍此不为，而去乱参一切公案，岂不耽搁岁月？其他公案，即不会何妨，将来自然融会贯通，不烦用力。幻寄所选《指月录》，杂而不知其要，使学者东奔西望。我向年在此空费许多心力，至今始悔。盖念起即出而著相，能于念一起即返照真如，只此一点功夫，有无穷妙义，千里寻师，恐不能得此一句。我四十余年反复参究，才能明此要路，甚勿谓我容易说出而忽之也。”又问曰：“诸方亦说返照，老人何以不许？”曰：“我不许诸方者，且问你，他说返照，照些什么？我亦曾屡屡问之，他说照见本来无一物，此还是生平有修行者。我遂诘之曰：‘本来无一物固已，当照而知此本来无一物者是谁？’则茫然无以应我。可见他返照有何用处？我之言返照者，乃念念照此实有之我，非照于空也，天渊之异，岂可忽略？”又问曰：“大慧谓为默照邪禅何也？”曰：“默照邪禅者，乃不曾知有也。既不知有，岂非邪禅？今诸方所言返照者，皆此类也，当细细辨之，与六祖之言为同为异？”
