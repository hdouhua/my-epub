##  真有生天地万物

问曰：“弟子所见诸方亦多矣，竟无能知有者何也？”曰：“他历来相传，皆是如此，怎怪得他？他怎晓得自无始以来，因有一个大物事，才能生天生地，生出一切形相，并吾人之身。因有此身，将身之外者名之曰太虚，乃众生因有此身，故有此太虚之见，哪知道纯是真空本性，何尝有甚太虚？这本是真正知见。盖能悟得这个大物事，乃至真至实之有，不是有无之有。若不是这个真有，如何能生天地万物？经云：‘惟此一事实，余二则非真。’所以古德都要人知有，若不知有，总是虚妄。千七百公案，总是明此真有，才许之入道。若不知有，就任你学尽佛法，通彻大藏，终归虚妄。若能知有，即一字不识，诸佛不能不虚席相待。”
