##  饥来吃草　喝来饮水

曹山极力劝人，要如狸奴白牯，兀兀无知。不知佛，不知祖，不知菩提涅槃及善恶因果。但饥来吃草，渴来饮水。若能恁么，不愁不成办。曹山此言，真亲切有味。你若去学佛学祖，羡慕他智慧辩才神通，早错了也。不如学狸奴白牯，一切不知，速于成就。人能窥破此义，真可谓狮子儿，为十方如来赞叹。诸菩萨以下皆罔措不知其故。今闻此法，若不珍重，可谓无福，慎之慎之。
