##  能观自在即是菩萨

能一时观自在，即是菩萨。时时观自在，即是时时住菩萨位。自若不在，即是众生。出此入彼，出彼入此，真可乐也，真可畏也。

斯道至简至易，只在刻下一转移间便是。佛与众生不同之地，只观自在，便是无所住而生其心，便是佛。自若不在，便是有所住而生其心，便是众生。无所住是佛，有所住是众生。了然明白，还要疑否？
