##  端坐成佛

发明此我甚易，全要保任为重。若保任功夫绵密，其智慧明照一切。以此我直指入诸佛之门，遂渐渐忘此我之名，而见此我之实。再浑化其实，而为神妙纵横之时，亦不过惟有此我而已。

赵州始终彻底，总是此我端坐成佛。故日里见鬼，胡言乱说，如殿里底、墙外底、常州有、苏州有等句，都成妙谛，只于直指处未见分明。问曰：“即认得此我，狂言乱说，正是直指，老人何以冤屈赵州？”曰：“乃余罪过。虽然，赵州再近近的说，足见婆心。”问曰：“如赵州一生所说，至谓近矣，还要怎么说？”曰：“乃余罪过。诸禅师将此我说到口边，又以别说走开，我不知他是何等主意，所以都无后人。惟临济公儿孙满天下，因果不昧如此。若说犯忌讳，则是埋没后昆，此人必入阴山背后，再不能见光天化日。”
