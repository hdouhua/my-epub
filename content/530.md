##  本地风光

问曰：“七百年老古锥，他于定中是如何光景？”曰：“他不知本地风光乃佛境界，只管遏住一切念，向深黑处走去，总不知有此我。余有绝句颇似此，其首两句乃本地风光，末两句即老古锥也。春雨夜过新柳润，鹧鸪朝入乱红啼。可怜寂寞深闺里，梦望辽西正路迷。”

问曰：“罪性本来空，何以师子尊者及二祖还有此报？”曰：“即报亦空。诗云：桃花能红李能白。白者还他白，红者还他红，有何诧异？”

问曰：“赵州顶草鞋公案，毕竟是何意义？”曰：“此拈花变相也。你若当斩猫时，不可动一切疑议，思维如何救猫救猫救猫，则任你动作和施为，皆得南泉之意。”
