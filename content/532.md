##  佛国净土乃一大梦幻戏场

要知此三千大千世界并佛国净土，乃一大梦幻戏场。若认真了，便万苦交集。若在我人众生寿者之相，便有彼此是非善恶报应，投入火宅，总是看不破，自寻烦恼。修道者急须著眼，至要至要。

要知此三千大千世界并佛国净土，乃一真实道场。若认为虚幻，任意而行，则因果不爽。修四圣者，自然高登四圣。修人天阿修罗业者，自然入人天阿修罗。造三途业者，自然堕入三途。其中报应丝毫不昧。如妄意而行，则受妄报，断断不空。修道者急须著眼，至要至要。
