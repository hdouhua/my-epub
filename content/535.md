##  心死性活

问曰：“古德谆谆教人死却此心，何谓也？”曰：“因要人见性，故教人死心。心死则性活，性活则心死，心死则此我历历孤明，而显出这寂然不动之性。其寂然不动之时，即此我放身命时也。自有生来全是此心劳动，集劳生尘，集尘生块，如水结冰，竟不知水为何物？性散为心，竟不知性为何物？今只明此我，惟要离却此劳忧之心，则此我才复归寂然，得见于性。此性非寂然中又有一物，即此寂然即谓之性，即此我之本体，而非又有所另加之也。我也，性也，一也，乃我而性也，乃此我之到底，不能再有前进之步也。若我而心，则渐渐劳扰，不可问矣。所以要见性，只要将心弃置不用。所以古人有废心用形之训，人能废却此心，如痴如呆，管保成佛无疑。”
