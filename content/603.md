##  本地光明不昧

问曰：“如何是本地光明不昧？”曰：“本地光明不可思议，自觉明空昧至于此时此刻，未尝有刹那顷灭息。明明知有觉明空昧后生出天地万物，并有此身。其为佛为祖者，明明知在此修行，成道，证金身，坐寂照光中，受不可思议之妙用，至于此时此刻。其为众生者，明明知为恶为善、生天生人、生阿修罗，至于三途地狱受不可思议之苦乐境界，至于此时此刻。即今你我对谈之此时此刻，即诸佛群生受苦受乐之时刻也。此时此刻，你我有不明白者否？目前有丝毫能蔽你我耳目者否？即至将来将来不可思议劫数之后，亦只是此时此刻，并无有异，并无灭息。只要识此明明不能昧者，则惟有享寂照光明之乐而已矣，他何虑焉？”
