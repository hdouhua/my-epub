##  静坐观心

人于静坐，从当下所坐之地，上观至于日月宫、四天王宫、须弥山王宫，再上至忉利三十三天，再上再上至非想非非想天，下至四万二千里，再下至金轮，再下至水轮、风轮，圆转环托四大部洲，都能观尽，不为难事。只返观于自家之心，其念之生灭流注，前际中际后际，是佛念，是众生念，是魔念，是外道念，是正念，是邪念，是非邪非正无念之念，是等等杂念，都历历分明，则斯人乃为世间极难得者也。如世果有斯人焉，则可以为人天之师，可以为佛祖之师。
