# 德道经

## 德 篇

### 第一章 论德

上德不德是以有德 下德不失德是以无德 上德无为而无以为也 上仁为之而无以为也 上义为之而有以为也 上礼为之而莫之应也 则攘臂而乃之故失道而后德 失德而后仁 失仁而后义 失义而后礼 夫礼者忠信之泊也 而乱之首也 前识者道之华也 而愚之首也 是以大丈夫居其厚而不居其泊 居其实而不居其华 故去皮取此

### 第二章 得一

昔之得一者 天得一以清 地得一以宁 神得一以灵 浴得一以盈 侯王得一以为天下正 其至谓侯王毋已 贵以高将恐蹶 故必贵而 以贱为本 必高矣 而以下为基 夫是以侯王自谓孤寡 不谷 此其贱之本与非也故 致数与无与是 故不欲禄禄若玉 硌硌若石

### 第三章 闻道

上士闻道堇能行之 中士闻道若存若亡 下士闻道大笑之 弗笑不足以为道 是以建言有之曰明道如费进道 如退夷道 如纇上德 如浴大白 如辱广德 如不足建德 如输质真 如渝大方 无隅大器晚成 大音希声 大象无刑 道隐无名 夫唯道 善始且善成

### 第四章 反复

反也者 道之动 也弱也者 道之用也 天下之物 生于有 有生于无

### 第五章 中和

道生一一 生二二 生三三 生万物万物 负阴而抱阳 中气以为和 天下之所恶 唯孤寡不谷而 王公以为自名也勿 或损之而益或益之而损 觐殷死议而教人 故强良者不得死 我将以为学父

### 第六章 至柔

天下之至柔 驰骋于天下 之至坚 无有入于无间 吾是以知无为之有益 不言之教 无为之益天下希能及之矣

### 第七章 立戒

名与身孰亲 身与货孰多 得与亡孰病 甚爱必大费 多藏必厚亡 故知足不如知止 不殆可以长久

### 第八章 请靓

大成若缺 其用不敝 大盈若冲 其用不穷 大直若诎 大巧若拙 大赢如绌 躁胜寒 靓胜炅 请靓可以为天下正

### 第九章 知足

天下有道 却走马以粪 天下无道 戎马生于郊 罪莫大于可 欲旤莫大于不知足 咎莫憯于欲得故 知足之足恒足矣

### 第十章 知天下

不出于户以知天下 不规于牖以知天道 其出也弥远 其知也弥少 是以圣人不行而知不见而名弗为而成

### 第十一章 无为

为学者日益闻道者 日损 损之又损 以至于无为 无为而无不为 将欲取天下者 恒无事 及其有事 也不足以取天下

### 第十二章 德善

圣人恒无心 以百姓之心为心 善者善之 不善者亦善之 德善也信者 信之不信者 亦信之德信也 圣人之在天下 翕翕焉 为天下浑心百姓 皆属其耳目焉 圣人皆咳之

### 第十三章 生死

出生入死生之徒 十有三死之徒 十有三而民生 生动皆之死地之 十有三夫何故也 以其生生也盖闻 善执生者 陵行不辟兕虎 入军不被甲兵矢 无所椯其角虎 无所昔其蚤兵 无所容其刃 夫何故也 以其无死地焉

### 第十四章 尊贵

道生之 而德畜之 物形之 而器成之 是以万物尊道而贵德 道之尊 德之贵 也夫 莫之爵而恒 自祭也 道生之畜之 长之遂之 亭之毒之 养之覆之 生而弗有 也为而弗寺也 长而弗宰也 此之谓玄德

### 第十五章 守母

天下有始 以为天下母 既得其母以知其子 复守其母 没身不殆 塞其悶 闭其门 终身不堇 启其悶 济其事 终身不救 见小曰明 守柔曰强 用其光复归其明

### 第十六章 盗恗

毋道身殃 是谓袭常 使我介有知也 行于大道 唯施是畏大道 甚夷民甚好解朝 甚除田 甚芜仓 甚虚服文采 带利剑 厌食而霽 财有余 是谓盗恗 盗恗非道也

### 第十七章 善观

善建者不拔 善抱者不脱 子孙以祭祀不绝 修之身 其德乃真修之家 其德有余 修之乡 其德乃长 修之邦其德乃丰 修之天下其德乃博 以身观身 以家观家 以乡观乡 以邦观邦 以天下观天下 吾何以知天下 然兹以此

### 第十八章 含德

含德之厚者 比于赤子蜂揦蝟地弗螫攫鸟猛兽 弗搏骨弱筋 柔而握固 未知牝牡之合 而朘怒精之至也 终日号而不忧 和之至也 和曰常知 和曰明益 生曰祥心 使气曰强物 壮即老 谓之不道 不道早已

### 第十九章 玄同

知者弗言 言者弗知 塞其 悶闭其门 和其光 同其尘 坐其兑 而解其纷 是谓玄同 故不可得 而 亲亦不可得而 疏不可得而 利亦不可得而 害不可得而 贵亦不可得而 贱故为天下贵

### 第二十章 治邦

以正之邦 以奇用兵 以无事取天下 吾何以知 其然也哉 夫天下多忌讳 而民弥贫民 多利器而邦家滋昏人多 知而奇物滋起 法物滋彰 而盗贼多 有是以圣人之言 曰我无为 也而民自化 我好静 而民自正 我无事 民自富 我欲不欲 而民自朴

### 第二十一章 为正

其政悶悶 其民屯屯 其正察察 其邦夬夬 旤福之所倚 福旤之所伏 孰知其极 其无正也正 复为奇 善复为妖人之迷也 其日固久矣 是以方而不割 兼而不刺 直而不肆 光而不耀

### 第二十二章 长生

治人事 天莫若啬 夫唯啬 是以搔服 搔服胃之重积德 重积德则无不克 无不克则莫知其极 莫知其极 可以有国 有国之母 可以长久 是谓深根固柢 长生久视之道也

### 第二十三章 居位

治大国若烹小鲜 以道莅天下 其鬼不神 非其鬼不神也 其神不伤人也 非其神不伤人也 圣人亦弗伤也 夫两不相伤 故德交归焉

### 第二十四章 处下

大邦者下流也 天下之牝也 天下之郊也 牝恒以靓胜牡为其靓也 故宜为下 大邦以下 小邦则取小邦 小邦以下 大邦则取于大邦 故或下以取 或下而取 故大邦者不过欲 兼畜人小邦者 不过欲入事 人夫皆得其欲 则大者宜为下

### 第二十五章 道注

道者万物之注也 善人之葆也 不善人之所葆也 美言可以市 奠行可以贺人 人之不善 何弃之有 故立天子 置三卿 虽有拱之璧 以先四马不若坐 而进此古之所以贵此者 何不谓求以得 有罪以免与故为天下贵

### 第二十六章 无难

为无为事 无事味 无未大小多少 报怨以德 图难于其易也 为大于其细也 天下之难 作于易天下之大 作于细 是以圣人终不为大 故能成其大 夫轻诺必寡信 多易必多 难是以圣人犹难之故 终于无难

### 第二十七章 辅物

其安也 易持也 其未兆也 易谋也 其脆也 易判也 其微也 易散也 为之于其未有也 治之于其未乱也 合抱之木 生于毫末 九成之台 作于蔂土 百仁之高 始于足下 为之者败之 执之者失之 是以圣人无为也 故无败也 无执也 故无失也 民之从事也 恒于其成事而败之故 慎终若始 则无败事矣 是以圣人欲不欲而 不贵难得之货 学不学而 复众人之所过 能辅万物之自然而弗敢为

### 第二十八章 玄德

故曰为道者 非以明民也 将以愚之也 民之难治也 以其知也 故以知知邦 邦之贼也 以不知知邦 邦之德也 恒知此两者亦稽式也 恒知稽式此谓玄德 玄德深矣远矣 与物反矣 乃至大顺

### 第二十九章 江海

江海所以能为百谷王者 以其善下之 是以能为百谷王 是以圣人之欲上民 也必以其言下之欲先民 也必以其身后之故 居前 而民弗害也 居上而民 弗重也天下乐 佳而 弗厌也非以其无诤与故天下莫能与之诤小

### 第三十章 安居

邦寡民 使十百人之器毋用 使民重死 而远徙有车 周无所乘之 有甲兵无所陈之 使民复结绳而用之 甘其食 美其服 乐其俗 安其居 邻邦相望 鸡狗之声相闻 民至老死不相往来

### 第三十一章 不积

信言不美 美言不信 知者不博 博者不知 善者不多 多者不善 圣人无积 既以为人 己愈有既以予人 己愈多故 天之道 利而不害 人之道 为而弗争

### 第三十二章 三宝

天下皆谓我大不宵 夫唯大故 不宵若宵细久矣 我恒有三宝之 一曰慈 二曰俭 三曰不 敢为天下先 夫慈故能勇 俭故能广 不敢为天下先 故能为成事长 今舍其慈且勇 舍其俭且广 舍其后且先 则必死矣 夫慈 以战则胜 以守则固 天将建之 如以慈垣之 

### 第三十三章 不争

善为士者不武 善战者不怒 善胜敌者弗与 善用人者为之下 是谓不争之德 是谓用人 是谓天古之极也

### 第三十四章 用兵

用兵有言曰 吾不敢为主而为客 吾不进寸而芮尺 是谓行无行 攘无臂 执无兵 乃无敌矣 旤莫于大于无适 无适近亡吾宝矣 故抗兵相若 则哀者胜矣

### 第三十五章 怀玉

吾言甚易 知也甚易 行也 而人莫能知也 而莫之能行也 言有君事 有宗 其唯无知也 是以不我知知 我者希 则我贵矣 是以圣人被褐而怀玉

### 第三十六章 知病

知 不知尚矣 不知 不知病矣 是以圣人之不病 以其病 病也是以不病

### 第三十七章 畏畏

民之不畏 畏则大畏将至矣 毋闸其所居 毋厌其所生 夫唯弗厌 是以不厌 是以圣人自知 而不自见也 自爱而不自贵也 故舍被取此

### 第三十八章 天网

勇于敢者 则杀勇于不敢者 则栝此两者 或利或害 天之所恶 孰知其故 天之道 不弹而善胜 不言而善应 不召而自来 弹而善谋 天网恢恢 疏而不失

### 第三十九章 司杀

若民恒 且不畏死 奈何以杀惧之也 若民恒 是死则而为者 吾将得而杀之 夫孰敢矣 若民恒 且必畏死 则恒有司杀者 夫代司杀者杀是 代大匠斲也 夫代大匠斲者 则希不伤其手矣

### 第四十章 贵生

人之饥也以其取食祱之多也是以饥百姓之不治也以其上有以为也是以不治民之轻死以其求生之厚也是以轻死夫唯无以生为者是贤贵生

### 第四十一章 柔弱

人之生也柔弱其死也蘅仞贤强万物草木之生也柔脆其死也枯槁故曰坚强者死之徒也柔弱微细生之徒也兵强则不胜木强则恒强大居下柔弱微细居上

### 第四十二章 天道

天下之道犹张弓者也高者抑之下者举之者损之不足者补之故天之道损有余而益不足人之道损不足而奉有余孰能有余而有以取奉于天者此有道者乎是以圣人为而弗有成功而弗居也若此其不欲见贤也

### 第四十三章 水德

天下莫柔弱于水而攻坚强者莫之能先也以其无以易之也水之胜刚也弱之胜强也天下莫弗知也而莫之能行之也故圣人之言云曰受邦之诟是谓社稷之主受邦之不祥是谓天下之王正言若反

### 第四十四章 右介

和大怨必有余怨焉可以为善是以圣右介而不以责于人故有德司介无德司彻夫天道无亲恒与善人

## 道 篇

### 第四十五章 观眇

道可道也非恒道也名可名也非恒名也无名万物之始也有名万物之母也故恒无欲也以观其眇恒有欲也以观其所噭两者同出异名同谓玄之有玄

### 第四十六章 观嗷

众眇之门天下皆知美为美恶已皆知善訾斯不善矣有无之相生也难易之相成也长短之相形也高下之相盈也意声之相和也先后之相随恒也是以圣人居无为之事行不言之教万物作而弗始也为而弗志也成功而弗居也夫惟弗居是以弗去

### 第四十七章 安民

不上贤使民不争不贵难得之货使民不为盗不见可欲使民不乱是以圣人之治也虚其心实其腹弱其志强其骨恒使民无知无欲也使夫知不敢弗为而已则无不治矣

### 第四十八章 道用

道冲而用之有弗盈也潚呵始万物之宗挫其兑解其纷和其光同其尘湛呵似或存吾不知谁子也象帝之先

### 第四十九章 用中

天地不仁以万物为刍狗圣人不仁以百姓为刍狗天地之间其犹橐龠与虚而不淈蹱而愈出多闻数穷不若守于中

### 第五十章 浴神

浴神不死是谓玄牝玄牝之门是谓天地之根绵绵呵若存用之不堇

### 第五十一章 无私

天长地久天地之所以能长且久者以其不自生也故能长生是以圣人芮其身而身先外其身而身存不以其无私与故能成其私

### 第五十二章 治水

上善治水水善利万物而有静居众之所恶故几于道矣居善地心善潚予善信正善治事善能蹱善时夫唯不争故无尤

### 第五十三章 持盈

植而盈之不若其已揣而允之不可常葆之金玉盈室莫之守也贵富而骄自遗咎也功述身芮天之道也

### 第五十四章 无不为

戴营魄抱一能毋离乎摶气至柔能婴儿乎脩除玄蓝能毋疵乎爱民栝国能毋以知乎天门启阖能为雌乎明白四达能毋以知乎生之畜之生而弗有长而弗宰也是谓玄德

### 第五十五章 玄中

卅辐同一毂当其无有车之用也埏埴为器当其无有埴器之用也凿户牖当其无有室之用也故有之以为利无之以为用

### 第五十六章 为腹

五色令人目明 驰骋田獵使人心发狂 难得之货使人之行妨 五味使人之口爽 五音使人之耳聋 是以圣人之治也为 腹而不为 目故去疲取此

### 第五十七章 宠辱

人宠辱若惊贵大梡若身何谓宠辱若惊宠之为下得之若惊失之若惊是谓宠辱若惊何谓贵大梡若身吾所以有大患者为吾有身也及吾无身有何患故贵为身于为天下若可以托天下矣爱以身为天下安可以寄天下 

### 第五十八章 道纪

视之而弗见名之曰微听之而弗闻名之曰希抿之而弗得名之曰夷三者不可至计故困而为一一者其上不攸其下不忽寻寻呵不可名也复归于无物是谓无状之状无物之象是谓忽望随而不见其后迎而不见其首执今之道以御今之有以知古始是谓道纪

### 第五十九章 不盈

古之善为道者微妙玄达深不可志夫唯不可志故强为之容曰与呵其若冬涉水犹呵其若畏四邻俨呵其若客涣呵其若凌泽沌呵其若檏湷呵其若浊旷呵其若浴浊而情之余清女以重之余生葆此道不欲盈夫唯不欲盈是以能敝而不成

### 第六十章 归根

至虚极也守情表也万物旁作吾以观其复也天物云云各复归于其根曰静静是谓复命复命常也知常明也不知常巟巟作凶知常容容乃公公乃王王乃天天乃道道乃久泯身不怠

### 第六十一章 知有

大上下知有之其次亲誉之其次畏之其下母之信不足案有不信犹呵其贵言也成功遂事而百省谓我自祭

### 第六十二章 四有

故大道废案有仁义知快出案有大伪六亲不和案有畜慈邦家昏乱案有贞臣

### 第六十三章 朴素

绝圣弃智民利百负绝仁弃义民复畜慈绝巧弃利盗贼无有此三言也以为文未足故令之有所属见素抱朴少私而寡欲绝学无尤

### 第六十四章 食母

唯与诃其相去几何美与恶其相去何若人之所畏亦不可以不畏望呵其未央哉众人熙熙若乡于大牢而春登台我泊焉未兆若婴儿未咳累呵似无所归众人皆有余我独遗我愚人之心也湷湷呵鬻人昭昭我独昏呵鬻人蔡蔡我独昏昏呵忽呵其若海望呵其若无所止众人皆有以我独顽以悝吾欲独异于人而贵食母

### 第六十五章 从道

孔德之容唯道是从道之物唯望唯忽忽 呵望呵中有象 呵望呵忽呵中有物 呵湵呵鸣呵中有请 也其请甚真其中有信 自今及古其名不去 以顺众父吾何以知众父之祭以此

### 第六十六章 弗居

炊者不立自视不彰自见者不明自伐者无功自矜者不长其在道曰涂食赘行物或恶之故有浴者弗居

### 第六十七章 执一

曲则金枉则定洼则盈敝则新少则得多则惑是以圣人执一以为天下牧不自视故明不自见故彰不自伐故有功弗矜故能长夫唯不争故莫能与之争古之所谓曲则金者几语才诚金归之

### 第六十八章 同道

希言自然飘风不终朝暴雨不终日孰为此天地而弗能久又况于人乎故从事而道者同于道德者同于德失者同于失同于德者道亦德之同于失者道亦失之

### 第六十九章 昆成

有物昆成先天地生繍呵缪呵独立而不亥可以为天地母吾未知其名字之曰道吾强为之名曰大大曰筮筮曰远远曰反道大天大地大王亦大国中有四大而王居一焉人法地地法天天法道道法自然

### 第七十章 轻重

重为轻根清为躁君是以君子众日行不离其甾重唯有环官燕处则昭若若何万乘之王而以身轻于天下轻则失本躁则失君

### 第七十一章 神明

善行者无辙迹善言者无瑕适善数者不用筹策善闭者无关蘥而不可启也善结者无纆约而不可解也是以圣人恒善眯人故无弃人物无弃财是谓神明故善人善人之师不善人善人之赍也不贵其师不爱其赍唯知乎大眯是谓眇要

### 第七十二章 恒德

知其雄守其雌为天下豀为天下豀恒德不离恒德不离复归婴儿知其白守其辱为天下浴为天下浴恒德乃足德乃足复归于朴知其白守其黑为天下式为天下式恒德不贰德不贰复归于无极朴散则为器圣人用则为官长夫大制不割

### 第七十三章 自然
将欲取天下而为之吾见其弗得已天下神器也非可为者也为者败之执者失之物或行或随或吹或炅或强或矬或胚或椭是以圣人去甚去大去楮

### 第七十四章 不强

以道佐人主不以兵强于天下其事好还师之所居楚棘生之善者果而已矣毋以取强焉果而毋骄果而勿矜果而勿伐果而毋得已居是谓果而不强物壮而老是谓之不道不道蚤已

### 第七十五章 贵左

夫兵者不祥之器也物或恶之故有欲者弗居君子居则贵左用兵则贵右故兵者非君子之器也兵者不详之器也不得已而用之恬庞为上勿美也若美之是乐杀人也夫乐杀人不可以得志于天下矣是以吉事尚左丧事尚右是以偏将军居左上将军居右言以丧礼居之也杀人众以悲依立之战胜以丧礼处之

### 第七十六章 知止

道恒无名朴唯小而天下弗敢臣侯王若能守之万物将自宾天地相合以俞甘洛民莫之令而自均焉始制有名名亦既有夫亦将知止知止可以不殆俾道之在天下也犹小浴之与江海也

### 第七十七章 尽己

知人者智也 自知者明也 胜人者有力也 自胜者强也 知足者富也 强行者有志也 不失其所者久也 死不忘者寿也

### 第七十八章 成大

道沨呵其可左右也 成功遂事而弗名有也 万物归焉而弗为主 则恒无欲也 可名于小 万物归焉而弗为主 可名于大 是以圣人之能成大也 以其不为大也 故能成大

### 第七十九章 大象

执大象天下住 住而不害 安平大乐 与饵过格止 故道之出言也曰 谈呵其无味也 视之不足见也 听之不足闻也 用之不可既也

### 第八十章 微明

将欲拾之必故张之 将欲弱之必故强之 将欲去之必故与之 将欲夺之必故予之 是谓微明友 弱胜强 鱼不可脱于渊邦 利器不可以示人

### 第八十一章 无名

道恒无名侯王若守之万物将自媯媯而欲作吾将贞之 以无名之朴贞之 以无名之朴夫 将不辱不辱 以情天地将自正
