##  此我非浅非深

此我非浅非深，浅深者，其境也。只要识此我，此我立处皆真。不可将拈花为浅，十方如来也觑他不见为深。若以觑他不见为深，何以南阳国师雨淋淋地逐出耽源？若以拈花为浅，何以历代老衲皆宗此一著？所以只论此我之真，不必论其境之隐显也。人错会佛祖之意，都去在隐处求，都去学禅定，杳杳冥冥，恍恍惚惚。可怜生汨没在禅定海中，何日得能出头？所以七百年老古椎枉用心力。华严菩萨赞佛超过禅定海，小乘人哪能识此，所以宗门不贵禅定。唐宋后真修行人，不知此我，多落此求深之病，看轻了拈花吃茶的妙义。六祖常伸两足卧，未见其修定也。
