##  悟后冷坐乃习此我

《维摩经》云：菩萨观小乘入定如在地狱。盖怜其不识此我，而只知有禅定之法，终日在渺茫之中。盖禅定乃当众生妄想之一法，只要知此我本来大定，或暂时静坐亦可，非是执定此法，抛去日用，死坐以为高异。若能识此我而保任之，久久于纷扰中，而无不大定，所谓楞严大定是也。彼不知我者，安能识此？

古人悟后冷坐，乃习此我，至于久熟，打成一片，非是习定。惟石霜教人如此，他禅师不然。教人随时随事提撕此我，不致走作，则自然熟矣。人人资性不同，要自家酌量，或静中习，或动中习，只要相安而行之，无不至矣。
