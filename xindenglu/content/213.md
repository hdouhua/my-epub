##  十法界皆此我神通所造

我常想此我之玄奇高妙、神通智慧真不可思议。太虚中有十法界，十法界中等等奇异，皆是此我神通造出。而此我则游戏于十法界之内外，试问此我乃何物事，而竟能如此？然此我即此能视能听能言之我，而人人具足者。何以谈及斯理，便目瞪口呆，莫知所措。甚至竟厌听而去，甘心作酒囊饭袋，以终其身。将这能造十法界之此我，竟作贱到如今世人这等地位。若不痛哭，不能也。

世人作贱此我到三途去，皆由这心意识好名好利之故。我看明此故，遂打杀这心意识而见此我。当无心无意无识时，此我镇日在家，安坐无为，何乐如之？常想世人能使令心意识造出三途法界，我今使令心意识为我造菩萨法界、佛法界。得菩萨之名，佛之名，菩萨之利，佛之利。世人所造如彼，受一切苦，我所造如此，受一切乐。孰得孰失，请君一辨。
