##  生死事大　无常迅速

昔有古德，忽一鬼使来追，古德欲宽限七日，后鬼使七日复来，寻觅，了不可得，与忠国师第三度为大耳三藏不能测国师所在一例。吾人修道，惟此乃最要紧者。若不能有此，把柄为鬼神所见，如何度己度人？若得此，则脚跟落地，万不可妄语我在动用中，鬼神亦不能见。要知我在动用中，鬼神亦不能见，乃此我本体本义，不是我悟后要相应之义。吾人悟后全要相应，若不能相应，任你明了，终被习气牵缠，随生死去，不能作主。既悟此我，相应何难？当时时留心，只有一我，历历孤明，三月之久，便得调驯之验。言三月者，宽其限也，七日即了不可得，而况三月乎？珍重珍重。

古人悟此我时，当下即了不可得，真是上上智人。其次者，则耽延岁月。所以古德勉人曰：生死事大，无常迅速。昔袁五斗勉大慧杲曰：生死事大，何暇应酬？自古来多少人皆悟后工夫不得力，以致三十年四十年才打成一片。
