##  一口针　三尺线

长沙云：“尽十方世界是沙门眼，尽十方世界是沙门全身，尽十方世界是自己光明，尽十方世界是在自己光里，尽十方世界无一人不是自己。”长沙如此说，还不信此我是大总持，真可谓痴矣。

一秀才问长沙曰：“百千诸佛，但见其名，未审居何国土，还化物也无？”沙曰：“黄鹤楼崔颢题后，秀才曾题也未？”曰：“未曾。”沙曰：“得闲题取一篇好。”客曰：“此等言句教人如何会？请老人开示。”曰：“任有甚奇怪言句，都可分明开示，何况此等？此不是东问西答，乃格去他认诸佛之心，回转来认自家是佛。秀才若能当下发真疑情，何以答非所问？则诸佛之名尽皆销落，惟真疑之孤明出现，弹指顷即能悟此我即佛，何须外求？但秀才未必能悟，不若黄檗直唤裴休之名，易于悟入。”

客问曰：“昔有人问长沙向上一路，沙曰：‘一口针，三尽线。’曰：‘如何领会？’沙曰：‘益州布，扬州绢。’请老人直指开示。”曰：“向上一路，被长沙铺满三千大千世界。人将向上一路都推向佛边。殊不知自朝至夕，目所见，耳所闻，口所言，手所执，足所奔，何物何境不是向上一路。长沙悟彻，随手拈来，黄土皆金。当日答问时，难道不许他将别物事来答，你们何以只在针线布绢上疑？若如此，疑三十年也不能悟去。可怜生终日在向上堆里，还求向上一路，犹如在水里说渴。奈何奈何。”
