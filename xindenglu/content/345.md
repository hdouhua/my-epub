##  东家作驴　西家作马

人问长沙：“南泉迁化向什么处去？”沙曰：“东家作驴，西家作马。”赞得南泉这样圆通。僧又问：“南泉迁化向什么处去？”又曰：“要骑即骑，要下即下。”赞得南泉这样唧溜。又僧问：“南泉迁化向什么处去？”又曰：“石头作沙弥时，参见六祖。”赞得南泉令人无处捞摸。僧又问，又曰：“教伊寻思去。”赞得南泉神出鬼没，不可思议。后又问三次，沙三次默然，赞得南泉去处真亲切有味，令人乐其所答之所以然而并忘其所答之所以然。三圣云：“可谓空前绝后，今古罕闻，犹胜临济七步。”学者可将长沙之四答三默然，并我所赞圆通、唧溜、无处捞摸、不可思议、亲切有味合看，以见此我之奇，此我之妙，即能见南泉迁化向什么去，何必又问？
