##  子湖狗

会得此我，即会得子湖狗。若拟议，即丧身失命。人问：“如何是子湖狗？”子湖答曰：“嗥嗥。”湛愚曰：“你看他即答嗥嗥，要拟议作么？”

子湖云：“他古人只见得即心是佛，即心是法，便承信去，随处茅茨石室，长养圣胎，只待道果成熟，学人何不效他行取？”观子湖所云，只要信得一两句言句，不要许多知解，晓得许多公案，便去长养圣胎，才是修行决断处。将大梅作榜样，胜过古今多少人。要知解多，可见是病。慎之慎之。
