##  心心不异　念念不妄

客问曰：“此人于总不堕时，在于何处？请老人慈悲开示。”曰：“此世界本无十法界，今有十法界者，皆是此人造出。此人若不造，则空洞洞的大家无事，岂不是好？其奈都不安分，遂有此十法界之境界。若能会得本来无有十法界，则当下无事去。能当下无事去，即是不堕。于不堕时，即你放身命处。若求有处所，则又是生事，只要不求有在处，则处处皆在，随所寓而常乐矣。”客曰：“可是心心不异，念念不忘？”曰：“如是如是，能如此则自臻玄妙不容言也。”
