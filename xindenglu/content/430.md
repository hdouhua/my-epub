##  但看棚头弄傀儡　抽牵全籍里头人

南院颙问风穴曰：“临济有三句，如何是三要印开朱点窄，未容拟议主宾分？”风穴随声便喝：“试问此一喝，了得第一句么？”又问：“妙解岂容无著问，沤和争负截流机？”风穴答曰：“未问以前错，试问此一答了得第二句么？”又问：“但看棚头弄傀儡，抽牵全藉里头人。”风穴答曰：“明破即不堪。”即明破亦未必不堪，然被临济公已明破久矣。而南院即许之可以支持济宗，此济宗所以坠地也。后风穴垂涕告首山曰：“不幸临济之道，至吾将坠地矣。”此临老发真心语。何不参透三玄三要，振作济宗，为临济公吐气，而甘心自是，为南院颟顸所欺，以致对首山垂涕，其谁之过欤？一坠地于汾阳，再坠地于风穴，真可为痛哭流涕长太息也。

神鼎諲三答愈不足问，又云：直是嫌佛不作，嫌法不说，方可如是。可笑先辈于三玄三要，总是一扫抹煞，以掩其陋，哪里知道三玄三要，乃说法听法的人骨中之髓？若是无益于道，可以不必，则临济公何苦多事说这些话，今后人疑惑。若是藉此为涂毒鼓声，一死便是，请诸君子死后转来，恐不能不疑也。洪觉范谓张无尽许多说话，更无著落，只要人闻三玄三要，即刻死去，便是壁立万仞。殊不知古来当下大悟者，皆是触目闻声。或为师家点破，或被截断众流，一时偷心全死，而悟本来。所以要死，惟三玄三要，乃偷心全死后，历历孤明所验入道之妙。张无尽不知详审，而竟领觉范之言，可笑也。问曰：“临济公立三玄三要之旨，自示寂后，人都认作截断众流句，如清凉寂灭幢涂毒鼓等句一例看。今为老人说明，真云开见日，不为众瞒。但古塔主独异众人，采集语句，表章三玄，有是处否？”曰：“古塔主采集语句，凑泊三玄，而遣九要，不但见者为之神昏，即古塔主作此时，恐亦神倦。他分出空劫已前之自己是根蒂，今时日用之自己是枝叶，其病根就在这里。所以将三玄分别出许多说话，而曰句中玄、体中玄、玄中玄。遂以语句凑泊三玄，闹烘烘的引出若干言句，不知古来可有人在古塔主言内看清楚了去？”问曰：“即看得清楚，转目即忘，盖他的意见多，看他的言句令人心不宁贴，且又遗却九要。”曰：“汝说得极是，彼含糊笼统玄要者不足论，视为截断众流者更不足论。但古塔主虽然乱，还肯用心，虽然能用心，却乱。而今若有一能用心者，犹可以与之分别清楚，奈诸方总无一人问及此者。年来闻三峰著三玄三要之书，又觅不可得，真可叹也已。”

