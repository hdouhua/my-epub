##  妙解岂容无著问　沤和争岁截流机

问曰：“如何是意中玄三要？”曰：“人将此意字看作心意识意字便错。难道的的大意、西来意、如意珠三意字皆错否？浮山远谓意中玄意字，非意识之意，甚是。而洪觉范非之，殊可笑。难道悟此我竟无意可乎？若不是意中悲悯群生，如何说出这许多法来？盖意中有玄，玄中有要。其初要即句中之上要，而离却上要。彼句中上要，在想像光影中。而今因保任工夫绵密，遂知离却想像光影，然犹有离在意中，此意中玄初要也，岂不玄乎。再工夫更觉绵密，而忘却离字，遂入无为正位，而身心轻安，受用无比。其始也，返照之意多。今也，变返照而为寂照，端拱无为，一无事道人而已，是为中要，岂不玄乎。再久之，则无所谓功夫，无功之功，其功甚大，即无为而浑化其无为之迹，亦无所谓无为，是为上要，岂不玄乎。到此地位，已明两玄六要，可以教化人天，为人天之师。盖谓人间天上得安乐者，皆是有为修善而得，然皆不能出生死脱轮回。若入无为遂超苦海，自救已了，而可以救拔人天。故临济公直指曰：“妙解岂容无著问，沤和争负截流机？”盖谓斯理能解而至于不可以言解，则妙矣，此意中玄三要之妙也。既不可以言解而至于妙，则起念来问者岂不错乎？即善问者如无著菩萨，亦无能措词矣，况其下者乎？此所以见无解无为之妙也。盖无为法门，其初已悟截流之机，入正位，则群流妄想皆断，彼有言问答，直沤和而已。沤和云者，乃水中之泡一起一灭谓之沤，和乃言一沤起，而又一沤起而和之，任你起百千万亿沤，聚而成块，怎能截此众流也。盖谓虽有百千问答，终归有解，岂能如无解之妙解一齐放下，无问无答，当下即截断众流，而端坐证无为也。沤和又曰乃方便也，方便乃诱引之法，岂能当下荐得？意中玄乃心中自解自修自证之妙。
