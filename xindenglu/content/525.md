##  十法界皆是此我变相

能说我，则不堕于一切。说一切，则我堕于一切矣。说十法界则堕于十法界，说理则堕于理，说智慧辩才神通，则堕于智慧辩才神通。或曰：“老人说我，则亦堕于我矣，何云无堕？”曰：“此我本来无十法界，无一切，无形无相，无空无一物，试问堕在何所？”

明此我，旷观十法界皆是此我变相。即是变相，则诸佛不足重，三途不可轻。经云：观一切佛国净土，及天上人间地狱，乱起乱灭。惟有此我不起不灭，坐观成败，真一大戏场也。
