##  用心不是求道

这心意识播弄众生，被他送入地狱。诸修行人被他牢笼，再不能窥见本来。所以古德谆谆教人离却心意识为要，不然则难见天日。学与为，即心意识之窠窟也。今绝学无为，一无所用，如痴如呆，使心意识没处下手作崇，则此我即时显然超出，不必日久而后能见也。所以古德云：汝若要求道，无你用心处。原来用心则不是求道。真求道者，惟饥来吃饭困来睡而已矣。

绝学无为，乃大丈夫事，非寻常人所能测度。彼琐屑于理数之内者，终其身在功夫堆里，真可怜悯。斯道原来用功夫便不是，有杂想时便是用功夫于杂想，思量道理时便是用功夫于道理，保任此我时便是用功夫于此我。今都一齐推开，作一个无事闲人。要行便行，要坐便坐。能如是，则十方如来也不能奈何你。
