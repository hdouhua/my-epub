##  何谓大法

问曰：“古德动云：大法未明，不可出而为人。何以谓之大法？”曰：“八万四千陀罗尼皆法也，皆不可谓之大。大法云者，乃出此八万四千之外，而生此八万四千者。古人有省会多年，再不能彻者，总于大法不明故也。世尊云：‘天上天下，惟我独尊。’试问此非大法，而犹有大法尊于此上者乎？再试问彼八万四千从何处来？若非有此独尊之我，则不知如何谓之世界？如何谓之天地万物？如何谓之八万四千陀罗尼？此我非大法而何也？！”问曰：“此我毕竟何所从来？”曰：“若有所来，则有尊于此我者，此我不得独尊矣。”
