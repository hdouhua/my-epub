##  明得此我　便为尊贵

问曰：“物物上明，头头上了，只唤作了事人，须知尊贵一路自别。如何谓之尊贵一路自别？”曰：“任你在事物上理路上认得尽明白，终不唤作尊贵。盖事物理路之主宰不明，则不能入尊贵之究竟。何以谓之尊贵？惟此我乃事物理路之主宰也，入此尊贵之门，有一路至于究意。其始也，即三玄三要之第三句，认得抽牵全是藉里边之人。能明此人，即是入尊贵一路之初步，渐进而自了，而为人天之师，而为佛祖之师，乃尊贵极顶处，即三玄九要之妙义也。若离此而修，皆是小乘外道，尊贵一路未梦见在。
