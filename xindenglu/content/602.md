##  此我有昏聩时吗

问曰：“此我亦有昏聩时否？”曰：“因汝此问，挠着老汉痒处，我当为汝发明大法，发明末后句，末后句即大法也。然不可惊骇震动，当深自思维。乃我四十年来不敢对人言者，恐诸方疑谤，受三途之报也，谛听谛听。若论昏聩，据正理而言，彼十方诸佛，十方众生，自觉明空昧以后至今，总属昏聩。彼众生昏聩，贪爱声色，至于堕落，人皆知之。哪里知道要脱离生死，要修行，要悟道，要成道，要成佛，要具智慧辨才神通，要建立佛国净土，坐金莲台，说教典，说公案言句，要度尽众生，至于不可说不可说无穷无尽。所谓搅长河为酥酪，变大地作黄金，皆属昏聩。与此理不曾干涉丝毫，皆归梦幻，徒费心思，所谓十法界皆属昏聩之堕境也。然有一不昏聩者，只离却十法界，于此当下面目相看而即得之。末后句即在此，大法即在此，能不大快也乎？”
