##  知解门开　悟门闭塞

古德云：“不须求真，只要息见。”客曰：“息见则真能全么？”曰：“人一生只要多见多闻，便以为有学问有进益，殊不知大错了也。知解门开，则悟门闭塞。总是要有见地，要有见识，将本心埋没，不能出头，必致堕落。而今只要百不知，百不会，一无所能，如痴如呆，能作十日工夫，息一切所见所闻。你试看那一点灵性，因见闻不能用事，他便能显然而出。所发悟解，较往昔则大不相同。若能久久息见，则纯是真性用事，又何须求也？所以人之真性，乃现成者。如中天明月，只要吹散云雾，则光明自照。可见见之为害甚重，而人反重之，以为终身之累，不谓之愚不可也。”
