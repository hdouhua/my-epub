#  跋二

《心灯录》为上元湛愚才人所著，阐明性理，独揭真诠，即性即心，即身即佛，一灵独耀，万法皆空。诚渡世之金针、迷津之宝筏也。湛愚老人，逸其姓氏、为清雍正时人，曾著权书。圆明居士以其泄尽天机，阻止流通，故《心灯录》亦因而未传于世。民国后，虽经金陵蒋氏将《心灯录》刊入金陵丛书，终以卷帙太繁购阅不易。去冬于江宁龚了因居士处，阅是书钞本，爱不忍释。余因与王悟因居士共商排印单本，俾广流传，书成，爰志数语于后。

一九三○年春月资阳刘体乾敬跋
