# 般若波罗蜜多心经

## 上卷

观自在菩萨，行深般若波罗蜜多时，照见五蕴皆空，度一切苦厄。舍利子，色不异空，空不异色，色即是空，空即是色，受想行识，亦复如是。舍利子，是诸法空相，不生不灭，不垢不净，不增不减。是故空中无色，无受想行识，无眼耳鼻舌身意，无色声香味触法，无眼界，乃至无意识界，无无明，亦无无明尽，乃至无老死，亦无老死尽。无苦集灭道，无智亦无得。以无所得故。菩提萨埵，依般若波罗蜜多故，心无挂碍。无挂碍故，无有恐怖，远离颠倒梦想，究竟涅盘。三世诸佛，依般若波罗蜜多故，得阿耨多罗三藐三菩提。故知般若波罗蜜多，是大神咒，是大明咒，是无上咒，是无等等咒，能除一切苦，真实不虚。故说般若波罗蜜多咒，即说咒曰：

```
揭谛揭谛，波罗揭谛，波罗僧揭谛，菩提萨婆诃。
```
## 中卷

尔时，如来在大雷音宫遥闻菩萨演说上经，即捨涅槃相腾身虚空来投菩萨所在。化一长老，杂大众中，手持优钵癯昙，视花微笑。菩萨说前妙经已，长老于大众中起合掌白言：菩萨，佛何以得空五蕴？曰：以照故，以依般若波罗蜜多故，以行深观故，以自在观故，故得涅槃，得开一切微妙门，一切救苦难，一切真实不虚法，究于阿耨多罗三藐三菩提心，布阿耨多罗三藐三菩提业，证阿耨多罗三藐三菩提果。如是如是，乃真行深般若波罗蜜多时，乃真五蕴皆空时，不落我相人相众生相寿者相，如是即现我相人相众生相寿者相，实非我相人相众生相寿者相，名曰诸法空相。如来能隐能现，无往无来，能以芥子包纳三千大千世界，能行止坐卧无异常人。隐则慧眼不能覩，现则肉眼不能翳。无死无生，万劫圆明。我不得而名，强名之曰金刚，尊其号曰如来。尔时长老复白：世有善男子善女人，依何捨慧达岸无讹？菩萨曰：善哉善哉，是有发大信咒，发大慧咒，发大戒力咒，发无上定力咒，一切邪魔脱离咒，一切吉神拥护、灾难消亡、福田利益咒，是乃如来口授功德，不可思议。舍利子，乐依般若波罗蜜多者，虔持此咒曰：

```
南无佛，南无法，南无僧，怛者他，唵，迦啰伐哆，迦诃伐哆，啰迦伐哆，啰迦伐哆娑诃。
```

## 下卷

是时，菩萨在大罗刹国紫金殿内演说多心经已，复告诸舍利曰：昔我作王子时，即对佛发愿：三千大千世界有一众生不闻正道，不发阿耨多罗三藐三菩提心者，誓不成佛。何以故？一切众生皆可得道，其心即佛。舍利子，汝发阿耨多罗三藐三菩提心，如何得发阿耨多罗三藐三菩提心？知发阿耨多罗三藐三菩提心，即非阿耨多罗三藐三菩提心。何以故？大德不德，大明不明，大勤若惰，大净若污。舍利子，我今授汝秘咒。名曰秘咒，即非秘咒，是亦秘咒。能除一切苦，即非能除一切苦，是亦能除一切苦。能除一切难，即非能除一切难，是亦能除一切难。何以故？成法非法，法会于心，心融于法，法忘其法，法无其法，乃为大法。得度众生。舍利子，彼岸无岸，强名曰岸。岸无成岸，心止即岸。是故如来无定相，无住亦无来。舍利子，汝知如来有慧剑否？无也。有戒刃否？无也。如来依般若波罗蜜多也。菩萨曰：否。如来有慧剑，有戒刃也。如来无慧剑，无戒刃，不识般若。何以故？般若即般若，卫之则存，瞩之则明，存而明之，道假以成。于是乃说大圆满般若波罗蜜多心咒。咒曰：

```
唵，佛啰兰牢连楼萨哆蜜波耶，兰牢连楼，蓝览烂目尼耶，汶捺喝喇蓝芒，喝喇喝喇蓝芒，唵，唵嘛呢叭咪吽，喻萨哇奇哆嗒吽肺，叉萨波，唵，委木尼夷吒波吒波悉律律，唵，吐啰吐啰，摩诃吐啰，唵，唵，唵，摩诃般若波罗蜜多娑诃。
```


愿以此功德，普及于一切，我等与众生，皆共成佛道，十方三世一切佛，一切菩萨摩诃萨。

摩诃般若波罗蜜
